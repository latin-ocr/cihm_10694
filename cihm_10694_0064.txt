M. TULLI CICERONIS

non libido voluptatis impelleret3 stupra vero, et adulteria,
et omne tale flagitium, nullis excitari aliis illecebris, nisi⁸
voluptatis : ⁵quumque homini sive natura, sive quis deuS,
nihil mente praestabilius dedisset, huic divino 6muneri ac
dono nihil esse tam inimicum quam voluptatem. §41. Nec
enim ¹libidine dominante temperantiae locum esse, neque
omnino in volupt itis regno virtutem posse consistere.
²Quod quo magis intellegi posset, fingere animo jubebat
tanta incitatum aliquem voluptate corporiS, quanta percipi
posset maxima: nemini censebat fore dubium, quin
³⁵tamdiu,dum ita gauderet,nihil agitare mente,nihil ratione,
nihil cogitatione consequi posset. Quocirca nihil esse tam
detestabile tamque pestiferum quam voluptatem, *si qui-
dem ea, quum major esset atque longior, omne animi
lumen exstingueret. ⁵Haec cum C. Pontio Samnite-patre
ejus, a quo Caudino proelio Sp. Postumius, T. Veturius,
consules, superati sunt—locutum Archytam Nearchus
Tarentinus, hospes noster, qui in amicitia populi Romani
permanserat, se a majoribus natu accepisse dicebat, 6quum
quidem ei sermoni interfuisset Plato Atheniensis, quem
Tarentum venisse, ⁷ L. Camillo, Appio Claudio consulibus,
reperio. ξ 42. lQuorsus haec? '²ut intelligeretis, si volupta-
tem aspernari ratione et sapientia non possemus. magnam
esse habendam senectuti gratiam, ³quae efficeret, ut id non
liberet quod non oporteret. Impedit enim consilium
voluptas ; rationi est inimica, ac mentis—ut ita dicam-—
*praestringit oculos, nec habet ullum cum virtute commer-
cium. ⁵Invitus quidem feci, ut fortissimi viri Τ. Flaminini
fratrem, L. Flamininum e senatu ejicerem septem annis
post quam consul fuisset3 sed notandam putavi libidinem.
llle enim 6quum esset consul in Gallia ⁷exoratus in convivio
a scorto est ⁸ut securi feriret aliquem eorum qui in vin-
culis ⁹essent, damnati rei capitalis. Hic, ¹⁰Tito fratre suo
censore, qui proximus ante me fuerat, elapsus est : ¹¹mihi

 

